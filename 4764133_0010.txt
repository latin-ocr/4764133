4

 

clarissimi viri vitam edituro ad Caesaris potentiam confugiendum erat, morum
corruptelae etiamtum obtinentis et accusatorum saevitiae omnem modum egressae
eum commonefecit, qua de causa recentiorem aetatem cum priore comparans id,
de quo nobis sermo est, adjicit.

ltaque si animi sensa pluribus verbis exsequi ac plane enuntiare voluisset,
sic fere locutum fore putandum est: Prior aetas ut virtutibus secunda, ita ad
agnoscendas fuit prona, ad recte aestimandas idonea adeo , ut clarissimus quisque
suam ipse vitam sine damno fidei ac famae describere potuerit. Nostra aetas
longe diversa. Haec enim et virtutum egena est, et siquam aliquando progenuit,
invisam habet, ita ut ne defuncti quidem vitam enarrare possis, quin invidiam ac
pericula extimescas. Quid? quod mihi etiam, quanquam a principe quidem melior
jam aetas occepit, tamen quia tardiora suut remedia quam mala, antequam libellum
hunc in publicum emitterem, venia a principe petenda fuit, qua in tuto collocarer
ab obtrectatoribus; quam veniam ab hoc videlicet principe non petissem, ni cur-
saturus tam saeva et infesta virtutibus tempora, quae describenti, ne multos offen-
derem,·metuendum fuit. ’

Fortassis Tacitus vitam soceri prius legendam proposuit Caesari, et hortante
illo, ut securus animi in publicum emitteret, tum demum vel omnem praefationem
cap. 1-3, vel saltem haec, de quibus nobis sermo est, verba adjecit.

Si verum vidi, haec, quae attuli, suffecerint ad comprobandam senteutiam.
Veritas enim paucis absolvitur. Proxime mihi ad veri cognitionem accessisse
Walchius videtur, cui idem genus hominum ante oculos versatur, quod mihi3 sed
in eo erravit, quod Tacitum ab iis veniam petiisse — aequissimi credo judicii ho-
minibus — censet, quum propter eos a Caesare petierit.

Quod principem scriptor ne verbo quidem commemorat, quum tamen eum
cogitet, nil mirum. Est enim in usu hominibus, de summi fastigii viris per vere-
cundiam quandam non nominatim loqui, ac Taciteum id inprimis: ad quod compro-
bandum possim multos locos afferre, sed in uno subsisto, Annal, 3, 15: Eadem
Plancinae invidia, major gratia: videlicet apud Tiberium et Augustam.

Atrio, cap. 12.
„Dim ‘path‘ · · · ο et sidera nox cadit.“

Defendendus hoc loco Tacitus ab iniquitate quadam interpretum. Video
enim et Lipsium secus judicare ac res fert, ut qui quatenus ad veri cognitionem
in his rebus accesserit scriptor, minus circumspecte aestimet atque obscuriorem
quandam notionem animo ejus obversatam, de qua infra'disseremus, in errorem
apertum exaggeret3 et iniquior etiam illo Savilius, qui „mirum videri ait, quomodo

